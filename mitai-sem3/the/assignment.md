# Zadání

## Pokyny k projektu do THE

### Úvod

Cílem projektu je procvičit metody, algoritmy a modely uvedené v přednáškách nebo nad rámec přednášek. Témeř libovolný bod ve slajdech lze důkladněji rozpracovat. Volba tématu by měl vyjadřovat zájem studenta o konkrétní problematiku. Pro nerozhodné studenty doporučím několik témat, ve většině případů však očekávám vlastní iniciativu studentů při volbě problematiky ke zpracování.

### Rámcové zadání projektu

Prostudujte literaturu (knihy, vědecké články, přednášky) takovým způsobem, že ji budete prokazatelně rozumět. Napište vlastní, naprosto originální a původní zprávu o zkoumané problematice. Zpracování musí přinést poznatky nad rámec přednášek. Ze zprávy musí být naprosto zřejmé, že problematice rozumíte (můžu to v rámci hodnocení projektu prověřit osobním přezkoumáním). Rozsah zprávy by se měl pohybovat mezi 5-10 stranami textu (tzn. bez obvyklé "úvodní obálky s logem školy" a "obsahu–seznamu kapitol"). Hodnotí se úroveň zvolené problematiky a kvalita zpracování zprávy.

### Volba tématu/okruhu

V průběhu semestru zkoumejte literaturu týkající se předmětu a osnovy přednášek. Zvolte si okruh a konkrétní náplň. Není třeba se nijak registrovat a ohlašovat plánovanou náplň projektu. Svůj projekt zpracujte a odevzdejte včas.

### Individuální nebo skupinové projekty

Projekt je v základu koncipován jako individuální dílo jednoho studenta. V případech vyšších ambicí skupiny studentů dosáhnout řešení náročnější problematiky, lze formovat dvou až tříčlenný tým. Očekávám pak:
- včasné ohlášení zformování řešitelského týmu – zejména jeho personální složení a zvolenou problematiku
- konzultaci a schválení zvolené problematiky
- řešitelský tým by se měl ohlásit nejpozději v průběhu prosince

### Konzultace

- osobní konzultace nejlépe dopoledne, mezi 10-11:30 hodinou
- krátké dotazy můžeme vyřešit e-mailem
- je praktické dotazy směrovat do fóra předmětu, kde dotazy/odpovědi uvidí ostaní a případně se zúčastní diskuze
- v rámci konzultací se očekává diskuze nad konkrétními tématy (předmětem konzultace by neměl být dotaz "co mám dělat na projekt?" nebo ještě horší "jak ho mám udělat, abych dostal plný počet bodů?" nebo vůbec nejhorší "už je můj projekt ve stavu, abych dostal plný počet bodů?")

### Hodnocení projektů

Za projekt můžete získat až 40 bodů. Tohoto hodnocení dosáhnou původní a pečlivě zpracované práce studentů, kteří o problematiku budou jevit evidentní zájem. Pamatujte na to, že téma projektu má být velmi úzce zaměřeno s důrazem na hloubku a detailnost jeho zpracování. Zřejmě nelze přesně stanovit ceník bodů za jednotlivé úkony a okruhy. Budu rozlišovat dvě hlavní členění projektů vzhledem k hodnocení:
- projekty, jejichž autoři si nezaslouží zápočet (hodnocení 19 a méně):
    - případy evidentního nezájmu o problematiku
    - řešení velmi pochybné nebo nefunkční
    - zpráva nejistého původu, kterou není autor schopen objasnit
    - evidentní podvrhy a plagiáty
- projekty, jejichž autoři dostanou zápočet:
    - téma je jasně stanoveno, dává smysl a je zřejmý přínos autora:
        - u studijního - míra zpracování přesahuje informace z přednášek, autor téma pochopil a zpracoval vlastními slovy
        - u implementačního - řešení je funkční, autor chápe princip algoritmu, což dokumentuje jeho vlastní implementací, otestováním a dokumentací
        - u aplikačního - autor zvolil zajímavou reálnou situaci a s použitím vlastních (nebo při té příležitosti získaných) znalosti o ní sestavil její model, který je schopen světu sdělit zajímavý poznatek o zkoumané situaci. Autor problém kvalitně vysvětlí v dokumentaci.
        - u infiltračního - autor infiltroval instituci, která má skutečnou spojitost s problematikou THE. Pobytem v instituci rozšířil svoje vzdělání a podal o tom zprávu, která tento fakt jasně dokumentuje.
    - zpracování je funkční
        - v případě rozsáhlejší problematiky se připouští nepřesnosti a nedodělky v případě, že o nich autor ví, uvědomuje si omezení svého zpracování a v ideálním případě tuší, jak by své zpracování zlepšil
    - dokumentace vysvětluje problematiku a je původní

Hodnotící si vymezuje právo autora/autory projektu povolat k vysvětlení jeho řešení a zpracování. Pokud autor (nebo libovolný člen týmu) nebude schopen svou práci vysvětlit, smí hodnotící projekt hodnotit značnou bodovou ztrátou (v extrémním případě nula body).

Je nutné se vyrovnat s jistou mírou subjektivity v hodnocení. Z těchto důvodů se v mnoha situacích ustanovují hodnotící komise, které mají zvýšit pravděpodobnost objektivnosti. Více k tomu lze prostudovat v práci markýze de Condorceta, speciálně v případě jeho "Jury theoremu" - http://en.wikipedia.org/wiki/Condorcet's_jury_theorem

V případě studentů skupiny "bez zápočtu" je základem hodnocení nula a hodnocení bude navýšeno dle pozitivních aspektů jejich řešení. V případě studentů skupiny "se zápočtem" je základem hodnocení 40 bodů, které bude kráceno na základě konkrétní kritiky hodnotícího.

## Doporučená témata pro projekt

### Zdroje

- Google
- Knihy v knihovně
- Knihy u přednášejícího (MH)
- články v časopisech (pokud je nelze stáhnout, je možné si je vyžádat v knihovně (s odvoláním na MH))

Bylo by dobré, kdyby se volby témat a článků příliš neopakovaly. Studentům doporučuji logovat své volby témat a článků do fóra předmětu. Tam bude zjevné, kdo s tématem přišel první. Pokud v odevzdaných pracech najdu příliš mnoho instancí jednoho tématu, budu k logu ve fóru přihlížet.

### Nosná a preferovaná témata

- práce J. Tirole o oligopolech
- kooperativní hry a nucleolus - aplikace a studie aplikovatelnosti.
- výpočet jádra hry, aplikace Shapleyho hodnoty, nucleolus v aplikacích
- aplikace VCG mechanismu. Mechanism design odolný proti strategické manipulaci.
- definice strategické manipulace, odolnost proti str. manipulovatelnosti
- formulace pravidel (plateb) pro konstrukci VCG v dané aplikaci

### Teorie volby

- Vazby TH na psycho-vědy (psychologie, psychiatrie, sociologie, politologie)
- Axiomatická teorie užitku
- Modely rizika při rozhodování

### Nekooperativní hry v normální formě

- článek Aumann, R.: Agreeing to Disagree
- článek Shubik: On the Number of Nash Equilibria in a Bimatrix Game
- článek Gilboa, Kalai, Zemel: The complexity of eliminating dominated strategies
- články autorů Papadimitriou, Aumann, Kalai, ...
- Experimentální teorie her, zkoumání platnosti ekvilibrií (prasátka, opičky, ...)
- Algoritmy výpočtu MNE (Lemke-Howson, evoluční přístupy, )
- Epsilon-ekvilibrium - Nashovo ekvilibrium s tolerancí. Vliv na výpočetní složitost.
- Herně teoretická analýza koordinačních a anti-koordinačních her
- Reálné příklady hry typu Ultimatum game
- Rozbor důkazu o existenci MNE v konečných hrách

### Dynamické hry

- Hry s nedokonalou informací a jejich řešení ve formě SPNE
- Kdy dochází reálně k situacím nedokonalé informace, vazba na experimentální TH
- Zermelův teorém - jeho rozbor a pochopení
- Trembling hand equilibrium (Selten)

### Kooperativní hry

- Matematický rozbor Nashova vyjednávacího řešení (historický článek Nashe) - důkaz jedinečnost Nashova řešení ve vztahu k jeho čtyřem axiomům
- Další modely vyjednávání (možno zapůjčit knihu u MH)
- Axiomatické základy kooperativních TU her (kniha Peleg, Sudholter: Introduction to coop. GT)
- Kooperativní hry s nepřenositelným užitkem (NTU-games)
- Reálné příklady kooperace a řešení (rozdělování zdrojů, volby, ...)¨
- Rozbor nukleolu v koop. hrách
- Solution concepts v koop. hrách (stable set, core, ...)
- Simple games (vazba na volby)
- Axiomatická definice jádra v koop. hrách

### Opakované hry

- varianty Folk teorémů
- Reputace v opakovaných hrách (kniha u MH)
- Aumannovy práce v nekonečně opakovaných hrách

### Korelované ekvilibrium

- rozbor původu CE (původní články R. Aumanna)
- článek Robert Nau, Sabrina Gomez Canovas and Pierre Hansen: On the geometry of Nash equilibria and correlated equilibria
- formy signálního zařízení při korelaci, racionalita jako common knowledge
- korelované ekv. v evolučních modelech
- Samuelson, L. (2004). Modeling Knowledge in Economic Analysis. Journal of Economic Literature, 42, 367–403.

### Mechanism design

- obecné úvody
- ekonomické mechanismy a jejich návrh - výběrová řízení, trhy, burzy, aukce

### Teorie veřejné volby

- varianty důkazu Arrowova paradoxu (zaměření na prokázání existence diktátora, ...)
- zjemnění Arrow. výsledku
- varianty formulace Arrow. paradoxu
- vliv restricted/unrestricted domain na stav volebního mechanismu (zkoumáme jenom "rozumné" preference)
- veřejná volba a rozdělování zdrojů (např. v EU) - resource (re)allocation
- Indexy síly ve volbých (Shapley-Shubik index, ...) - power index

### Aukce

- rozbor reálných aukcí (např. implicitní aukce o přidělení kapacit pro mezistátní přenos energie, další komunikace)
- vliv citlivosti na riziko při aukčním chování
- revenue equivalence principle
- VCG mechanismy
